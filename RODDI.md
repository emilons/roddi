# OM RØDDI

Røddi er nettside som har til hensikt å gjøre oppgjør av dødsbo enklere. Alt en etterlatt behøver å gjøre for å begynne å bruke applikasjonen, er å registrere seg. En administrator vil opprette dødsboet, legge inn alle eiendeler med bilde, tittel og beskrivelse, og legge til alle deltakere. Når en deltaker logger inn og klikker seg inn på dødsboet vil de få en oversikt over alle eiendeler. En deltaker kan kategorisere hver enkelt eiendel med *fordel*, *kast*, eller *ønsket*. Hvis vedkommende kategoriserer eiendelen som *ønsket*, må de rangere *hvor mye* de ønsker eiendelen på en skala fra én til fem stjerner. Hvis flere ønsker seg den samme eiendelen, kan den således gis til den som ønsker seg eiendelen *mest*. 

Alle deltakere i dødsboet kan kategorisere hver enkelt eiendel uavhengig av hvordan de andre deltakerne har kategorisert dem. For eksempel kan deltaker A stemme *kaste*, mens deltaker B stemmer fordel eller *ønsket*. Både *fordel* og *ønsket* vil alltid trumfe *kast*. En deltaker kan også se hva de andre deltakerne har stemt. 

Røddi er ment for å være et slags mellommenneskelig ledd som sikter på å **legge til rette for** oppgjør av dødsbo. Nettsiden har til hensikt å gi en **ryddig oversikt** der alle etterlatte får formidlet sine meninger og ønsker. Det kreves altså likevel menneskelig samtale og avtaler for den faktiske fordelingen av eiendelene. For eksempel, hvis to deltakere ønsker seg en eiendel like mye, forventes det at konflikten løses dem imellom. Røddi er altså et hjelpemiddel som skal **minske antall konflikter** ved å inkludere alle og tydeliggjøre hva som må diskuteres/avtales, og hva som *ikke må det*. 

Som administrator av nettsiden kan en opprette dødsbo, legge til deltakere og eiendeler med tittel, bilde og beskrivelse. Vedkommende kan også slette eiendeler og medlemmer fra boet. En kan også se hva alle deltakere har stemt på hver enkelt eiendel. Dersom administrator mener at det er på tide at deltakerne fullfører stemmingen, kan han via nettsiden sende beskjed til alle deltakerne om dette. Når alle deltakere har stemt over alle eiendelene, kan admin sette dødsboets status til *fullført*. På dette tidspunktet vil fordeling og eventuell løsning av konflikter på et menneskelig plan begynne. Administrator kan også se statistikk for bruk av nettsiden, som blant annet inkluderer antall brukere og dødsbo, både totalt og nye den siste uken. 
